Hallo iedereen,

Ik ben Olivier en hier bij mij zijn Thomas en Evert, wij zijn het nieuwe bestuur
van EESTEC.
EESTEC is een Europese organisatie voor en door informatica-studenten en wij
zijn het lokale chapter hier in Antwerpen.
Ons doel is om door middel van  extracurriculaire activiteiten een meerwaarde
aan jullie te bieden. Dit gaat van interessante talks tot vakantiewerk voor
jullie regelen en sinds vorig jaar zelfs een heuse startup trip. Daarover zo
dadelijk meer.

Zo heeft het vorige board onder leiding van Simon vorig jaar nog de krant
gehaald met de AntwerPi workshop. Hierbij kwamen studenten van EESTEC chapters
uit heel Europa een week naar Antwerpen om met onder andere raspberry Pis,
heliumbalonnen en 3g-dongles  luchtfoto's van onze mooie stad te maken.

Het komende semester hebben we alvast veel gepland voor jullie. We beginnen met
(haal jullie agendas alvast boven ;) een talk waarbij sprekers van verschillende
stages uit het startup gebeuren komen praten over hun ervaringen. Deze gaat door
hier in de G010 op ... 2x februari, als je wil komen zet je dan op aanwezig op
ons facebook event (link) zodat we het aantal pizzas kunnen schatten. Oja,
jullie krijgen dus pizzas, dus geen reden om niet te komen omdat je wilt gaan
eten. Dit zal een perfecte inleiding zijn voor de startup trip.

De startup trip wordt na het succes van vorig jaar in Londen opnieuw
geïnteresseerd, maar nu gaan we naar Berlijn. Deze wordt georganiseerd door AFT
(Academics for Technology) uit Leuven met sponsoring van iMinds. Wij regelen de
applicaties voor Antwerpen.
Daar ga je overdag samen met andere gemotiveerde studenten uit heel Vlaanderen
lokale startups bezoeken zoals bv. SoundCloud [vragen aan Oscar voor
bevestiging]. 's Nachts kunnen de geïnteresseerden het lokale nachtleven
verkennen. Ik was er vorig jaar ook al bij en het was echt een fantastische
ervaring, niet enkel voor de bedrijven maar vooral voor het goede contact met
gelijkgezinde medestudenten dat nu nog steeds bestaat.
Ik raad jullie echt ten zeerste aan om te appliceren!
Je moet een CV en een korte motivatiebrief insturen. Dus dit is de perfecte
moment voor iedereen om zijn CV op te stellen of up te daten. De deadline is 1
maart dus wacht niet te lang. De selecties worden dan een week later bekend
gemaakt. Als jullie een proeflezer willen mag je het mij altijd doorsturen op
olivier@eestec.be.  Voor meer info kijk op de website studentstartuptrip.be.

Je CV komt dan goed van pas voor het vakantiewerk dat wij ook voor jullie kunnen
regelen. Door onze contacten met bedrijven kunnen wij voor jullie tijdens de
grote vakantie een interessantere vakantiejob regelen dan een maand in de GB aan
de kassa te gaan zitten. Geïnteresseerden kunnen zich registreren op onze
gloednieuwe website op eestec.be onder vakantiewerk 2015.

Er zal ook nog een 2de talk komen en meer details daarover zullen jullie kunnen
vinden op onze website en via facebook (link) en Twitter (link). Dus liken en
followen maar!

Zoals je ziet doen wij dus ons uiterste best om jullie leuke en interessante
events aan te bieden. Als je dit zelf ook wel zou willen doen contacteer ons dan
via board@eestec.be. Wij kunnen altijd extra hulp gebruiken.

Dat was het zowat. Merci voor jullie aandacht en bedankt voor de tijd professor.
Hopelijk horen we jullie via onze verschillende kanalen.
